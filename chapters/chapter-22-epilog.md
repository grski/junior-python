\pagebreak

# Epilog

Chyba tyle z rzeczy, które miałem do powiedzenia. 

Trochę się tego o dziwo nazbierało. Kurka, ponad 200 stron. Nie jest źle.

Wzruszający moment.

## I co teraz?

Oprócz przeczytania tej książki, równocześnie lub nawet przed przeczytaniem polecam zapoznać się z następującymi pozycjami/zasobami:

1. https://realpython.com/ <- Tutaj świetnie podsumowane są wszelakie tematy, czy to list comprehensions, czy typy, czy printowanie, czy pętle. Szukaj tam wszystkiego i to tam doczytuj o szczegółach, których ja tu nie poruszyłem.
2. Learning Python, 5th edition - Mark Lutz <- Koniecznie przewertuj. Rozdziały możesz czytać wybiórczo, sam nie przebrnąłem przez całość, pomijając nieinteresujące mnie rozdziały, natomiast ta księga to cholerna encyklopedia. Polecam bardzo. Oprócz Real Python, gdzie masz treści nieco spłycone, tutaj rzeczy opisane są krok po kroku i baaardzo obszernie. Uważam, że jest to idealna baza do dalszego rozwoju i powinno się tę pozycję czytać równolegle lub nawet przed moją książką.
3. [CS50](https://pll.harvard.edu/course/cs50-introduction-computer-science?delta=0) - chyba najlepszy kurs z podstaw Informatyki. Równolegle do tej książki oraz Learning Python.
4. Effective Python, 2nd edition - Brett Slakin <- Świetna książka do przerobienia po tym, jak przeczytasz obecną pozycję oraz Learning Python to zajrzyj tutaj. Podszlifujesz swojego Pythona całkiem znacząco.
5. Fluent Python - Luciano Ramalho <- Książka podobna do Effective Python. Opcjonalnie.
6. Designing Data Intensive Applications - Martin Kleppman  <- Jak już skończysz tę książkę, cs50, Learning Python (część) oraz Effective Python, to fajnie rozszerzyć horyzonty i zajrzeć właśnie tutaj. Świetna książka o projektowaniu nie tyle samego kodu co i całego systemu wręcz.
7. Understanding Software - Max Kanat-Alexander <- Kolejna rzecz do przeczytania.
8. [Zalando API Guidelines](https://opensource.zalando.com/restful-api-guidelines/) <- przejrzyj chociaż pobieżnie
9. PyCoder's Weekly / Python Weekly / UnKnown news <- Fajne newslettery, które co tydzień na mejla przysyłają ci zbiór ciekawych linków/artykułów i narzędzi ze świata Pythona i nie tylko.
10. python-awesome, django-awesome, fastapi-awesome <- repo na githubie, które zbierają listę popularnych, sprawdzonych i ciekawych projektów, które niejednokrotnie ułatwią Ci życie.
11. Sebastian Opałczyński <- polecam twórczość i różne projekty, też robi różne edukacyjne temaciki. Kursy, szkolenia etc. Kilogramy czystej wiedzy. To osoba, która ukształtowała mnie w dużym stopniu i wyciągnęła mnie za uszy do miejsca w którym jestem. Polecam. Gorąco.
12. Remote - Jason Fried <- o pracy zdalnej, która dziś jest nieodzownym elementem.
13. [Blog: The Pragmatic Engineer](https://blog.pragmaticengineer.com/) 

Pozycje poszerzające horyzonty, ale które można przeczytać nieco później.

1. Zrozumieć Programowanie - Gynvael Coldwind <- jeśli wydaje ci się, że w tej książce liznąłeś niskopoziomowych podstaw, to przeczytaj to wyżej. Pozycja wybitnie wartościowa, ale oznaczyłbym ją jako opcjonalną, bo do łatwych nie należy i można się zrazić. Natomiast warto jednak przerobić ten tom. Polecam też inną twórczość Gynvaela, bardzo inspirująca i znana postać na scenie.
2. Pragmatyczny programista - Thomas Hunt <- co ja się będę rozpisywał. Klasyk.
3. Bezpieczeństwo Aplikacji Webowych - Securitum <- Świetna książka o bezpieczeństwie w kontekście aplikacji webowych od światowej klasy ekspertów. Swoją droga ciekawostka - Polska ma jedną z mocniejszych reprezentacji jeśli o security idzie. Poland stonks.
4. Modern Software Engineering - David Farley <- O nowoczesnych sposobach wytwarzania oprogramowania.
5. Extreme Programming - Kent Beck <- Trochę o tym jak wygląda proces dostarczania oprogramowania i o sposobach kolaboracji.
6. Deep Work - Cal Newport <- o pracy w skupieniu. 

Oprócz tego trochę praktyki:

1. https://www.practicepython.org/ <- zadania do przerobienia
2. https://codingbat.com/python <- kolejna lista zadąń
3. https://www.w3resource.com/python-exercises/ <- i ostatnia

Uważam, że jeśli sumiennie przeczytasz i przerobisz materiały powyżej, zdobędziesz solidną wiedzę, pozwalającą ci startować już w jakiś rekrutacjach. Wymagane jest jednak to, by samodzielnie faktycznie wykonywać zadania, czytać ze zrozumieniem, tworzyć analogie i porównania, być w stanie się wypowiedzieć w danym temacie. Dodatkowo zaznaczę, iż wiem, że niektóre zadania obecnie mogą wydawać się trywialne, ale wciąż, zrób je. Chodzi o to by jak najbardziej przyzwyczaić cię do pisania kodu i zaznajomić ze standardową biblioteką Pythona.

## To już jest koniec, nie ma już nic

Yup. Dziękuję za przeczytanie i powodzenia. Osobom, które zakupiły tę książkę oferuję mały bonus. Jeśli potrzebujesz się doradzić w jakiejś sprawie, to możesz do mnie podbić. Postaram się pomóc.

Mejl: olafgorski@pm.me
4programmers: @grski
wykop: @grskii (dwa i)
hejto: @grski
github: @grski

Śmiało podbijajcie z pytaniami dotyczącymi kariery czy też może z prośbą o przeprowadzenie próbnej rozmowy rekrutacyjnej. Nie obiecuję, że każdemu pomogę, ale postaram się ile mogę. Rzetelnie też w razie czego ocenię Twoją wiedzę i dam feedback.

Co bardziej ogarniętych może gdzieś postaram się polecić. Kto wie.

Pamiętaj, że mi też ktoś kiedyś pomóg, a ja chcę przekazać pałęczkę dalej. Znaczy to tyle, że jestem tylko człowiekiem a nie niewiadomo kim. Jeśli do mnie napiszesz do spokojnie, nie gryzę. Postaram się pomóc najlepiej jak potrafię.

Nie zapomnij o https://github.com/grski/junior-python-exercises gdzie robiąc pull requesty do repozytorium możesz uzyskać dodatkowe wskazówki plus będzie to zawsze coś, co wzbogaci twojego githuba o kontrybucje ;) 

Dziękuję, za przeczytanie.

Tyle ode mnie, miłego dnia i cześć. 

\pagebreak

