# Typy danych - wstęp

Jak już przy zmiennych, C i takich rzeczach jesteśmy, to chciałbym parę słów rzucić właśnie na temat typów zmiennych. Jak już w poprzednich rozdziałach pisałem, Python nie wymaga od nas definiowania typów dla naszych zmiennych, nie ma w nim statycznego typowania. Przypomnij sobie co to oznaczało i odpowiedz na pytanie - co oznacza brak statycznego typowania? Czym jest dynamiczne typowanie? Jakie są tego wady/zalety. Poszukaj w książce, może w odpowiedziach do poprzednich rozdziałów. Zrób to teraz.

Mimo tego dobrze wiedzieć, na jakie typy zazwyczaj dzielimy sobie różne zmienne. Dlaczego? Bo Python też ich używa, tylko sam niejako zgaduje jakiego typu użyliśmy. A więc w Pythonie wyróżniamy następujące podstawowe typy danych:

1. Liczby
2. Napisy
3. Typ logiczny
4. Bajty

Zaraz je sobie wszystkie po kolei omówimy. Zacznijmy od liczb, bo będzie najdłużej prawdopodobnie.



