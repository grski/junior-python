\pagebreak

# Praca zdalna

Trochę o pracy zdalnej pogadamy i jak zrobić to po ludzku.

Wiele osób nie zdaje sobie sprawy z tego, że praca zdalna wymaga tego, by pewne kwestie rozwiązać dobrze. Inaczej długoterminowo może być nieprzyjemna. Praca zdalna to nie tylko pracowanie z domu. Dobrze zaimplementowana wymaga zmian nie tylko w lokacji wykonywanej pracy. 

## Ergonomia

Pracując zdalnie czasem zapominamy o ergonomii czy higienie pracy. Będąc młodym łatwo jest wpaść w mit niezniszczalności. W końcu nie od razu czuć konsekwencje pewnych akcji. Dopiero po latach pewne rzeczy wychodzą. Mówię to ja, 23 letni człowiek. Przy komputerze spędzam godziny już od wielu lat. W branży od 5. Mimo tego już zdążyłem się przekonać co to znaczy wypalenie zawodowe czy problemy zdrowotne spowodowane pracą. Nie chcę, byś podzielił mój los. Zatroszcz się zatem o ergonomię miejsca z którego pracujesz. Pozwoli ci to nie tylko być zdrowszym, ale i efektywniejszym w swojej pracy w dłuższej perspektywie.

Co to konkretnie znaczy omówię na swoim przykładzie.

### Mój ergonomiczny setup

Przeanalizujmy to, jak wygląda moja  sytuacja i jakiego sprzętu używam.

1. Monitor zewnętrzny + laptop. 
   Prosta sprawa. Dodatkowy monitor zewnętrzny pozwala mi ułatwić pracę poprzez większą powierzchnię do wyświetlania rzeczy. Fajnie, żeby były to przynajmniej 27", wysokiej rozdzielczości. Dla jednych FullHD wystarcza, dla innych 2K to mało. Ja osobiście skłaniam się ku 2k/4k. 4k może kapkę za dużo, stąd kompromisem wydaje mi się 2k. Porządny monitor nie będzie męczył oczu. U mnie sprawdza się 27" poleasingówka od della, którą nabyłem za 800 zł. Rozdzielczość 2k. Ten dodatkowy monitor naprawdę poprawił i usprawnił moją pracę.
2. Mikrofon
   Pracując zdalnie fajnie jest mieć dobry mikrofon. Za 200-300 zł można mieć naprawdę porządny sprzęt a mamy gwarancję, że będzie nas dobrze słychać, redukcja szumów etc. Polecam Thronmaxxy. Cena do jakości jest niesamowita. Zawsze miło, kiedy nie ma się problemów ze zrozumieniem współpracownika. Diabeł tkwi w szczegółach.
3. Kamerka
   Zazwyczaj starczy ta wbudowana czy też dla bardziej wymagających zewnętrzna kamerka lub dla najbardziej wymagających geeków wewnętrzny aparat cyfrowy podłączony do laptopa. Fajnie jest mieć od czasu do czasu kontakt wzrokowy ze współpracownikami. Nie ma co tego jednak nadużywać, nie zawsze kamerka jest potrzebna.
4. Biurko stojące.
   Jestem strasznie hiperaktywny. Biurko stojące pomaga mi tym zarządzać. Dodatkowo fakt, że od czasu do czasu wstaję, dobrze wpływa na moje zdrowie, plecy i ogólną kondycję fizyczną. Siedzenie jest średnio zdrowe. Przykurcze, problemy z kręgosłupem. Można się załatwić. 
5. Porządny fotel
   Jak już siedzimy dużo, to najlepiej na czymś spoko. Jedni lubią piłki gimnastyczne, inni ergonomiczne fotele, jeszcze inni taborety. Upodobań jest wiele. Ja od siebie polecam jednak porządny fotel typu Ergohuman czy coś w tym stylu, ale tańsze. Wydatek jednorazowy, a popłaca.

Powyższe rzeczy to moim zdaniem podstawy w ergonomicznej pracy zdalnej, które przydatne są, jeśli chcemy zachować zdrowie na lata. Oczywiście, da się pracować i bez tego. Nie musisz od razu do samej nauki zaopatrywać się w krzesło za tysiąc złotych czy mikrofon za trzysta. Nie. Natomiast jeśli jesteś już profesjonalistą, to nie bój się inwestować w swój sprzęt. To narzędzia twojej pracy takie same jak wszystkie inne. Ułatwisz życie sobie i innym.

Wiem, że wydać się to może śmieszne, ale podświadomie nieco bardziej poważnie biorę osoby, które mają fajny setup. Nie jest to wyznacznikiem niczego, ale tak jakoś mam. To sygnalizuje mi pewne rzeczy podświadomie.

Na koniec dnia oczywiście liczy się tylko to, czy dowozisz i nie jesteś dzbanem, ale wciąż.

Oto kilka wskazówek dla osób pracujących zdalnie:

1. Stwórz odpowiednie miejsce do pracy: Zadbaj o to, aby Twoje miejsce pracy było wygodne i ergonomiczne. Unikaj pracy z łóżka lub na kanapie, ponieważ może to prowadzić do problemów z kręgosłupem i innych schorzeń.
2. Ustal granice czasowe: Ważne jest, aby ustalić granice czasowe dla swojej pracy, tak aby móc odpowiednio rozdzielić pracę i życie prywatne.
3. Zadbaj o dobrą komunikację: Praca zdalna wymaga dobrej komunikacji z innymi członkami zespołu i przełożonymi. Upewnij się, że masz dostęp do odpowiednich narzędzi komunikacyjnych, takich jak komunikatory internetowe lub wideokonferencje.
4. Dbaj o swoje zdrowie: Praca zdalna może prowadzić do siedzącego trybu życia, co nie jest zdrowe. Upewnij się, że zachowujesz prawidłową postawę przy komputerze i wstań co jakiś czas, aby się rozprostować i zrobić kilka ćwiczeń.
5. Utrzymuj dyscyplinę: Praca zdalna może być trudna, jeśli nie masz odpowiedniej dyscypliny. Ustal swój plan dnia i trzymaj się go tak, jakbyś pracował w biurze.
6. Zachowaj rutynę: Praca zdalna może być rozpraszająca, więc ważne jest, aby zachować rutynę, taką jak ustalenie stałych godzin pracy i utrzymywanie regularnych przerw.





\pagebreak
