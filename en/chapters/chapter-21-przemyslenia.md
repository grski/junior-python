\pagebreak

# Luźne przemyślenia

Ten rozdział to zbiór moich różnych przemyśleń, apeli, cokolwiek. 

## Backend to nie produkt

Chciałem kilka słów napisać nie o programowaniu per se, ale o programowaniu jako pracy. Otóż jestem dość młodym developerem, mam plus minus, w tej chwili, około dwóch lat doświadczenia komercyjnego, a jeśli o sensowną pracę w zespole chodzi, to jeszcze mniej.

To malutko. Lat na karku też za dużo nie mam, bo przecież nawet 20. mi jeszcze nie wybiła. Dlatego też ciągle uczę się wielu rzeczy i jednocześnie widzę, że inni ludzie, z większym stażem, starsi ludzie, mają podobnie — również się uczą, stąd też wrażenie, że warto poruszyć temat, o którym dziś piszę, bo wydaje mi się, że niezależnie od wieku i stażu, dużo osób tego nie rozumie.

### Małe oświecenie 

Otóż niedawno zaświeciła mi się w głowie lampka — zadaniem zespołu jest stworzenie rozwiązania, produktu, czegoś, co zadowoli klienta, spełni jakiś cel, rozwiąże dany problem. No właśnie. 

Co w związku z tym? Piszę to z perspektywy backend developera, otóż: backend nie jest produktem sam w sobie. 

Frontend też nie. O co mi chodzi dokładnie? Do pewnego czasu miałem podejście w stylu — nic mnie nie obchodzi, że funkcjonalność X nie została dowieziona na czas/nie działa/są problemy z implementacją — ja swoje zrobiłem, backend działa i jest piękny, to frontend/devops/qa/ktokolwiek nie dopiął i produkt nie działa. 

To kompletnie błędne podejście, zrozumiałem to. Po części pomogło zrozumieć mi to, jak wyglądał proces dowożenia aplikacji w naszym zespole w jednej z poprzednich firm, oraz jakie problemy napotykaliśmy po drodze, które wynikały głównie właśnie przez takie myślenie, a z drugiej strony, zostałem lekko skierowany, by spojrzeć na ten problem w moim myśleniu, przez mojego de facto mentora. 

Tu też fajna sprawa — zamiast od razu o czymś mówić, pozwolono mi spróbować czegoś na własną rękę, przemyśleć sprawę, a potem dojść do poprawnego rozwiązania samodzielnie — szacunek za to.

### Jak powinno być

Kończąc dygresję — gdy piszemy backend/frontend, cokolwiek, nie możemy myśleć tylko o tym, jaki on będzie fajny, piękny i niesamowity z perspektywy czysto backendowej/frontendowej. 

Musimy pomyśleć, jak innym będzie się współpracowało z kodem, serwisem, który tworzymy.

Czy rozwiązanie, które akurat tworzymy, będzie wygodne dla frontu? Czy wszystko jasno opisałem tak, by osoba pisząca integrację z API nie miała już żadnych pytań, bo wszystko zostało klarownie opisane w dokumentacji, dodatkowych notatkach? Może mogę im pomóc w inny sposób, rozmawiając z nimi, przed w trakcie i po implementacji? 

Dobre pytania, które, uważam, warto przemyśleć. Wydaje mi się, że trzeba uważać na to, by nie wpaść w taki swego rodzaju egoizm, gdzie wydaje nam się, że nasza praca jest najważniejsza, my ją wykonaliśmy dobrze, to ktoś inny jest kompletnie winien i koniec, my mamy czyste ręce. To tak nie działa. 

Oczywiście, są odstępstwa od reguły — ktoś celowo sabotuje prace, cokolwiek, ale to tak rzadkie sytuacje, że nie warto o nich wspominać. Programowanie to zazwyczaj praca zespołowa, a kluczowym elementem pracy zespołowej jest... no właśnie praca zespołowa. 

Zespół jest bardzo ważny, tak samo, jak ważne jest to, by poszczególne 'elementy' zespołu, dobrze współgrały. Dzięki temu cały mechanizm będzie świetnie działał. A o to chodzi. 

Nie zrozumcie mnie źle — nie mówię tu o tym, że cały czas trzeba robić jakiś 'team building', 'integracje', 'meetingi', 'spotkania' czy inne cholerstwa wciskane często na siłę. Nie. Nie jestem adwokatem scruma czy innych podobnych albo mniej podobnych, metodologii różnorakich. Nie. 

### Apel

Zasadniczym celem tego tekstu jest jedynie zaszczepienie takiej myśli, swoista prośba bym wręcz powiedział. 

Brzmi ona następująco: podczas tworzenia swojej części kodu, serwisu, czegokolwiek, pomyśl o osobie, która będzie twój kod czytała, która będzie korzystała z twojego API, może się skonsultuj z nią, opisz wszystko, udokumentuj.

Postaw się na miejscu tego fronta, backenda, opsa. 

Być może jesteś w stanie zrobić coś inaczej, co wciąż będzie technologicznie dobrym rozwiązaniem, a pozwoli drugiej stronie zrobić coś szybciej, przy czym nie spowolni to twojej pracy? Kto wie. 

Takie tylko pytanie. Warto je sobie chyba zadać. Oczywiście nie ma co przesadzać w drugą stronę — tworzenie bubla programistycznego, bo front poprosił czy cokolwiek — nie, to zły kierunek. 

Jak zwykle — trzeba znaleźć jakiś środek, bo przesadzanie w którąkolwiek ze stron jest złe. 

Konkludując już: nie bądźmy takimi egoistami. Backend nie jest produktem, frontend też nie. Możesz mieć state-of-the-art backend/front/stronę devopsową, ale jak ten inny komponent nie będzie działał, to produkt będzie ssał.

Takie podejście, gdzie z własnej woli zrobisz więcej dla innych, zwyczajnie sprawi, że twój projekt będzie lepiej działał. Im więcej pomożesz innym, tym więcej będą oni mogli pomóc tobie. Po prostu. 

Absolutnie nie znaczy to, że masz wykonywać pracę z kogoś, myślę, że rozumiesz.

To bardzo ważne, zwłaszcza teraz. Wydaje mi się, że obecnie zaczynamy przykładać co raz, to większą wagę do tego, jak się z kimś współpracuje, bo inaczej zespół będzie leżał. 

Także to bardzo ważne, co już nie raz podkreślałem i jeszcze niejednokrotnie pewnie powtórzę, zwłaszcza tobie, juniorze. Bo często to twój charakter i nastawienie decydują o tym, czy warto w ciebie zainwestować i przyjąć cię do pracy.

Zatem naprawdę weź sobie do serca tę radę.

I co? Chyba tyle.

A jak już przy apelach jesteśmy, to…

## Chciej, pisz dobry kod

Trochę absurdalny nagłówek, prawda?

Owszem, ale nie do końca. Otóż jest jedna bardzo ważna rzecz, o której chciałbym Ci powiedzieć, najlepiej kilka razy, byś ją zapamiętał czy zapamiętała. 

Otóż sprawa ma się tak, że…

Niektórzy, po pewnym czasie, dają sobie spokój. Przestają mieć ochotę, przestają się starać. Po prostu mają dość. Nie dążą już do tego, by być lepszym, by kod, który piszą, był lepszy z dnia na dzień. By każda zmiana powodowała, że repo jest w lepszym stanie niż poprzednio.

Wypaleni pracownicy.

Nigdy nie bądź taki. Proszę, to mój osobisty apel.

Staraj się być osobą, która codziennie się rozwija, której się CHCE.

I tylko tyle.

## Obrzydliwe kuriozum w świecie IT

Ostatnio obserwuję obrzydliwy proceder. Proceder upolityczniania świata IT i wytwarzania oprogramowania jako całości. Co mam na myśli? 

Regularny proces niszczenia naszej społeczności polityczną poprawnością. 

Od dłuższego czasu przyglądam się temu procesowi, ostatnio jednak gdy zobaczyłem, iż do oficjalnego repozytorium Pythona zmergowane zostały branche pull requestów, których to jedynym zadaniem było… 

Zmienienie terminologii master/slave w kontekście procesów i tak dalej. Jakby tego było mało, to dość niedawno w grupie tworzącej jądro Linuxa pojawił się obowiązkowy CoC – Code of Conduct, który brzmi… Cóż, dość specyficznie. 

Sam Linus, który znany jest ze swojego ‘charakterystycznego’ zachowania, oraz tego, że każdemu potrafi powiedzieć co myśli, a często myśli dość ostro, ogłosił, że na razie robi sobie przerwę, by ‘popracować nad swoim charakterem w świetle pewnych zmian’. No ludzie kochani. 

Te dwa wydarzenia sprawiły, że postanowiłem napisać swoje dwa słowa o tym temacie. Otóż wielce mi się to nie podoba. Uważam za kompletnie obrzydliwe, wstrętne i nieakceptowalne, by robić z procesu wytwarzania IT oraz naszego społeczeństwa, jakąś politycznie poprawną abominację, która w niczym nie przypomina piękna swej oryginalnej formy. Z czym konkretnie mam problem? 

Oto lista kilku rzeczy. 

Zacznijmy może od omawianego przykładu zmiany terminologii Pythona. To nie jest odosobniony przypadek. Podobna sytuacja miała już miejsce kilka lat temu, tyle że w kontekście kodu framework'u Django. Jak widać, zaczyna być to trendem. 

Mocno niepokojącym i głupim tak szczerze. Otóż jak pewnie wszyscy wiemy, mamy w świecie IT pewien swoisty słowniczek pojęć, które mają bliżej określone, znane wszystkim, znaczenie. Widząc niektóre słowa, niezależnie od języka, w jakim występują, możemy w dość znacznym stopniu domyślić się, co robi dana funkcja, dana zmienna czy ogółem, dany kod. 

Te terminy istniały przez wiele lat, cała nomenklatura na nich bazuje i ich używa, często dość trafnie opisują to, jaką abstrakcję przedstawiają. I teraz pojawia się problem. 

Bo przychodzi ktoś, kto w imię politycznej poprawności zaczyna zmieniać te terminy, bo być może kogoś one urażą, mimo tego, że nie mają prawa, gdyż używane są w innych kontekstach, innych znaczeniach, których używa się też w słownikach i tak szczerze to nikt się tym nie przejmuje, poza kilkoma głośnymi krzykaczami, którzy dali się pewnym kwestiom zwariować. Niestety z tego, co widzę, w świecie IT raczej więcej jest osób nieco pasywnych, niezbyt dominujących. Typ introwertyka, intelektualisty, który chce mieć spokój. 

O ile ktoś nie wejdzie aż tak bardzo w jego strefę komfortu i jej nie zaburzy, to taka osoba nie będzie się zbytnio czemuś sprzeciwiać raczej. W tym problem. Bo pewne kręgi to widzą i wykorzystują ten fakt na swoją korzyść, by pchać wszędzie swą agendę. 

To smutne. Jak dla mnie jest to kompletna głupota, która wprowadza tylko niepotrzebne zamieszanie. Co, jeśli we wszystkich językach zaczną się takie rozterki?

Co, jeśli nagle zacznie funkcjonować kilka różnych nazw zastępczych na ‘niewygodne’ terminy, bo jedne będę lepsze niż inne? Mniej/bardziej poprawne politycznie? Przecież to jest receptura na katastrofę. To tak jakbyście w kodzie opisywali jeden obiekt kilkoma różnymi nazwami. Nie jest to dobra praktyka, prowadzi do złego kodu i problemów z utrzymaniem, debugowaniem i wszystkim w zasadzie. Ja właśnie tak widzę skutki tych zmian. 

Na pewno nie pomoże tutaj fakt, że Guido przecież zaczyna się wycofywać ze świata Pythona, oddał stery, a ostatnio ma w dodatku niezłe jazdy – chodzi mi tu chociażby o  jego niedawną deklarację, kiedy to stwierdził, że, nie będzie uczył, udzielając konsultacji, białych mężczyzn, bo oni tacy okropni. Zamiast tego zamierza pomagać tylko uciśnionym mniejszością.

No ludzie kochani, proszę was… 

Następna do omówienia jest utworzenie regulaminu dla społeczności tworzącej jądro Linuxa. Nowo powstały regulamin brzmi jak paplanina wyjęta prosto z mokrego snu wojującej aktywistki LGBT.

Żebym był jasny – jestem za wolnością. Zupełnie mnie nie obchodzi, kim jesteś, co robisz, kogo kochasz i kto ci się podoba. Żyj i daj żyć. Proste. 

Z założenia te nowo powstałe zasady brzmią okej, problem jednak w tym, jak zostaną one wdrożone, bo historia pokazała już, jak to się zazwyczaj dzieje. Coś, co ma być narzędziem wolności dla wszystkich, staje się aparatem ucisku. 

Chodzi zwyczajnie o to, że SJW (Social Justice Warriors) zyskują tutaj potężne narzędzie, które umożliwi im kompletne pozbywanie się osób, które im nie przypadną go gustu. A im do gustu nie przypada raczej większość niż mniejszość. W zasadzie to panuje tam zasada ‘kto nie z nami, ten przeciw nam’. Widzicie tę rozbieżność? Ten dysonans? 

W teorii mają oni walczyć o sprawiedliwość społeczną, a praktyce są oni często tyranami, którzy niszczą ludzi. Często dobrych ludzi, kompetentnych ludzi. Jeśli nawet na Linusa udało się wpłynąć, który to jest raczej uparty i kontrowersyjny w swoich poglądach, to co będzie z innymi osobami? Co, gdy jakiś naprawdę porządny deweloper ‘urazi’ kogoś albo podpadnie kaście SJW?

Czy naprawdę potrzebujemy gdziekolwiek komisji ludzi, którzy będą mówić nam jak się zachowywać, co by przypadkiem kogoś nie urazić? Poważnie? 

Idźcie mi z tym cholerstwem stąd, idźcie z naszego świata IT. Wracajcie do swoich wysypisk na uniwersytetach i innych miejsc, gdzie siejecie tę zarazę. Tam sobie bytujcie ze swoją polityczną poprawnością, nie u nas, w świecie IT. Paszoł won! 

Nie psujcie czegoś pięknego, bo świat IT taki jest. Piękny, inkluzywny i otwarty, sam w sobie. Popatrzcie, jak on wyglądał od początku stworzenia – losowi ludzie z Internetu, bez względu na cokolwiek, wiek, pochodzenie, kolor skóry, religię, pracowali razem nad różnymi projektami, tworzyli oprogramowanie, które rozwiązywało kolejne problemy tego świata, te mniejsze i te większe. 

Po co robić w tym bałagan, mieszać się i narzucać jakieś ramy? Idźmy dalej.

Pomówmy o tak zwanej ‘dyskryminacji pozytywnej’, czy jak to tam teraz te dzbany nazywają. O co chodzi? A no o to, że jak jesteś białym, heteroseksualnym mężczyzną, jeszcze nie daj Boże, chrześcijaninem, to trzeba ci jakoś życie utrudnić, bo jesteś uprzywilejowany, ‘check your privldż!’. Rozumiecie tę hipokryzję? 

Kolejny punkt – parytety w IT. Co raz, to więcej firm zaczyna rekrutować na stanowiska tylko i wyłącznie kobiety/czarnych/gejów/łatever, by spełnić normy ‘diversity’, ‘różnorodności’. 

Wydawać się wam może, że to przecież Polski nie dotyczy, że to jakieś amerykańskie problemy. Nic bardziej mylnego. Wyobraźcie sobie, że na naszym podwórku również mają miejsce takie rzeczy. 

Inne, jeszcze bardziej przerażające, też – jak np. sponsor wycofujący się z finansowania danego wydarzenia, bo normy ‘diversity’ nie zostały zachowane, czyli na darmowe wydarzenie, na które każdy przychodzi z własnej woli, zapisało się zbyt mało kobiet. Czemu ich nie zmusiliście do przyjścia, co to ma być?! Psychoza. I to jest autentyczny przykład z Polski.

Ile opowieści słyszałem o tym, że na dane stanowisko przyjęto kobietę, mimo że była mniej kompetentna od innych kandydatów? Nie mówię tu, że kobiety są mniej kompetentne. Absolutnie. Po prostu porównując dwóch kandydatów, jeden ma lepsze umiejętności, będzie lepszym pracownikiem, drugi nie. Logiczne jest zatrudnianie lepszej osoby. 

W momencie, kiedy robimy z tej logiki prostytutkę i zatrudniamy kogoś słabszego tylko dlatego, że np. jest kobietą, albo jest czarny/żółty/zielony, to coś jest nie tak. Św. Tomasz płacze gdzieś po cichu. 

Takie rzeczy właśnie, takie ruchy w open source, w firmach, w społeczności, doprowadzą ostatecznie do pogorszenia jakości kodu, odejścia filarów i oryginalnych propagatorów ruchów open source. Nie widzę przyszłości wesoło, jeśli się nie sprzeciwimy tej zarazie. Patrzmy tylko na jedno. Na wiedzę, na to, co ktoś mówi i jak prawdziwe to jest. Na nic więcej. Tylko to niechaj się liczy i koniec.

I jestem świadom, że puszczając te słowa w eter, publicznie to mówiąc, mogę sobie zaszkodzić, stając się celem dla niektórych.

Wiecie co? Mam to w głębokim poważaniu. Nie zamierzam siedzieć cicho i przytakiwać tylko. Od zawsze miałem niewyparzoną gębę i mówiłem to, co uważałem. Nie zamierzam tego zmieniać.

Jak właśnie czytasz ten tekst i jesteś oburzony czy oburzona, to wiesz co… Trudno. Na tym polega wolność słowa, że każdy może mówić co uważa, nawet jeśli ci się nie podoba to, co mówi. Deal with it.

## Szanujmy czytelników, szanujmy Internet

Zanim przejdziesz dalej, to czysto opiniowy wpis, zero w nim rzeczy technicznych, a jedynie moje narzekanie na pewien temat i moja perspektywa. Jeśli zaglądasz tu tylko dla tematów technicznych, to ten wpis możesz odpuścić, bo to subiektywne podejście w pewnej sprawie.

O co mi chodzi? Popatrzcie na to, jak duża część witryn, zwłaszcza tych polskich, dziś wygląda. Bez AdBlocka są niemożliwe do przeglądania, bo zwyczajnie większość ich powierzchni stanowią reklamy. Jedne w formie video, inne - zwykły obrazek. Automatycznie odtwarzające się reklamy z dźwiękiem. To dopiero zmora. Tak samo jak to, ile transferu potrafi to całe dziadostwo zeżreć.

Milion ciasteczek i szpiegowanie na każdym kroku tego, co robisz, byle tylko zdobyć o tobie dodatkowe informacje, które można sprzedać.

Nachalne zgody na newsletter, ciasteczka, powiadomienia na desktopie, rodo, srodo, popupy z serii: wyłącz adblocka gnoju bo ni momy piniendzy.

Dodawnie wszędzie pluginów fejsbuka, instagrama, snapa czy czego tam jeszcze.

Nieskompresowane grafiki ważące po kilka mega. Tony niepotrzebnego JS'u, który sprawia, że strona ładuje się w ślimaczym tempie.

Dla mnie jest to po prostu okropny brak szacunku do czytelnika. Jak tylko napotykam na taką stronę, to o ile nie muszę, nie korzystam z niej. Dlatego staram się prowadzić swoją w sposób przeciwny do tych opisanych wyżej.

Na moim blogu nie ma żadnych zintegrowanych pluginów do fejsika, instagrama czy czegokolwiek innego, nie ma komentarzy, bo też nie są potrzebne akurat w moim wypadku. Grafik w newsach też raczej nie, chociaż może się coś gdzieś znajdzie, ale na dobrą sprawę jedyny obrazek, który tutaj jest, to moja gęba, która, moim zdaniem, tu być jednak powinna - piszę różne rzeczy, czasem mądre, czasem mniej mądre, ale nie wstydzę się podpisywać pod nimi swoim imieniem, nazwiskiem jak i wizerunkiem.

Na rzecz tego jestem w stanie porzucić anonimowość i sympatię do prywatności - by mój czytelnik wiedział, kto pisze to, co on czyta. Poza tym blog to też dla mnie możliwość budowanie wizerunku profesjonalnego, także dodatkowy plus.

Nie ma tu też, i nigdy nie będzie, reklam. Są jedynie linki do moich profili na linkedinie czy gitlabie. Tylko tyle.

Cała moja strona waży 25.3 kB, a by ją pobrać, wystarczą 4 requesty. Załadowanie jej zajmuje około sekundy. Wszystko serwowane po https. W dzisiejszych czasach to konieczne. I tak, wiem, że ktoś zaraz mi powie, iż to nie jest rok 2005, gdzie każdy kB się liczy, ale to nieważne. Dlaczego ja, jako użytkownik, mam marnować czas, czekając aż twój super nowoczesny SPA landing się załaduje po 10 sekundach? Nie ma opcji.

Średnia globalna prędkość łącza internetowego wynosi obecnie około 70-80 mbps. Mimo tego strony ładują się dalej w takim samym ślimaczym tempie. Jakim? Zazwyczaj jest to od 2 do 10 sekund z medianą na poziomie 6 sekund do całkowitego załadowania strony i 4 sekund do wyrenderowania jakiejś sensownej treści. TO DUŻO. Dla porównania całość mojej strony ładuje się w ~sekundę. 

![Średnia prędkość kompletnego załadowania strony](./chapters/resources/images/slow_load_1.png)

![Średnia prędkość do wyrenderowania contentu](./chapters/resources/images/slow_load_2.png)

Całość jest cachowana za pośrednictwem cloudflara, więc CDN hula i przyśpiesza. Jak bardzo?

![Tymczasem u grskiego na chacie...](./chapters/resources/images/slow_load_3.png)

![2022 rok i strona bez JSa. Da się? Da.](./chapters/resources/images/slow_load_4.png)

Nie znajdziecie również tutaj google analytics, czy jakiegokolwiek innego ustrojstwa do śledzenia tego, ile osób czyta ten blog i co tutaj robicie. Nie ma to dla mnie znaczenia - w sumie to w ogóle nie ma znaczenia w przypadku blogów osobistych. Jedyne ciasteczko, które ode mnie dostajecie, to chyba to z cloudflara.

Jestem w stanie znieść artykuły czy treści sponsorowane, spoko, jakiś product placement. Normalna sprawa, trzeba zarobić. Są różne formy monetyzacji zasięgów czy treści, których można użyć, które sprawią, że i twórca zarobi, i czytelnik coś z tego wyniesie. I o to się rozchodzi, bo gdy jest inaczej, jest to po prostu nic innego, jak brak szacunku do czytelnika i tyle. Takich rzeczy nie szanuję.

To tak konkretnie, o cóż chodzi? O to, byś zastanowił się czasem, jako twórca, czy naprawdę potrzeba tej dwu megowej grafiki jako tło twojego bloga. Czy koniecznie wszędzie muszą być buttony do udostępniania na fejsie, insta, snapie albo łerewer. Czy koniecznie trzeba atakować użytkownika reklamami, newsletterami i innymi bzdetami.

To taki mój apel. Dbajmy o Internet, jak on wygląda i jak się prezentuje. To nasze wspólne dobro.

Do poczytania, źródło wykresów: https://www.datafantic.com/how-much-time-do-we-waste-waiting-for-websites-to-load/

## Pierwsze dni pracy jako programista

Kilka słów o tym, jak pierwsze dni wyglądały, przynajmniej u mnie.

Zacznę może od tego, że zanim rozpoczęła się moja praca, miałem w głowie kilka obaw. Pierwszą z nich chyba było to, że sobie nie poradzę czy, że obowiązki mnie przytłoczą. Naturalne, chociaż niesłuszne. Dlaczego?

To zadaniem firmy i jej procesu rekrutacyjnego jest sprawdzenie, czy się nadajesz. Jeśli dostałeś się do pracy, a w CV nie kłamałeś i mimo tego sobie nie radzisz, to jest to wina firmy, nie twoja. Proste, zawiodła tu procedura rekrutacyjna, a nie ty. A co do zwykłego stresu, to chyba jest on normalny, nie ma się co przejmować. Jestem zdania, że wszędzie są ludzie, a z ludźmi idzie się dogadać.

Dobra, to jak to w końcu było?

Cóż, wbrew pozorom… Tak szczerze to spokojnie.

### Spokojne pierwsze dni

Pierwsze dni w swojej pracy tak naprawdę spędziłem na instalowaniu potrzebnych mi rzeczy, czekaniu na dostęp do odpowiednich serwisów, ustawianiu środowiska, poznawaniu struktury firmy i tego, jak pracujemy, swoich współpracowników. Generalnie jeśli o programowanie chodzi to praktycznie nic. Naprawdę, pierwsze dni to spokój.

### Wdrażanie

Dopiero gdy wszystko miałem już ustawione, to zacząłem coś programować. Na sam początek mój Project Leader, żeby mnie niejako wdrożyć do technologii, których używamy, przydzielał mi kolejne, stopniowo trudniejsze, zadania do zrobienia. Bardzo fajna sprawa. Dzięki temu później, gdy już zacząłem coś robić przy samym projekcie, to pewne rzeczy były znajome, to pozwoliło mi się czuć pewniej i spokojniej, to pomocne, zwłaszcza kiedy zaczynasz w nowym środowisku, uczysz się nowych rzeczy i chcesz dobrze wypaść.

Tutaj o technologiach nie będę się rozpisywał, bo są one inne dla każdego – zależy jakie stanowisko, jaki projekt i tak dalej. Jednak napiszę niżej o pewnych rzeczach, które chyba są uniwersalne. W każdym razie.

### Ważna sprawa

Tutaj wychodzi też, jak ważny jest dobry Project Leader czy też przełożony/mentor. Ja trafiłem dość dobrze akurat, dzięki czemu naprawdę, moim zdaniem, moje wdrożenie w nowej rzeczywistości i pracy poszło dość przyjemnie. Wiadomo, trochę stresu mi towarzyszyło, bo zależało mi na tej pracy, ale mimo wszystko czułem się dobrze.

### Atmosfera

Zaskoczeniem była nieco dla mnie atmosfera i sposób komunikacji w firmie. Otóż na początku miałem wyobrażenie, że będziemy wszyscy sobie nieco ‘panować’ na początku – per pan/pani, oficjalna mowa i tak dalej, ale… Nic bardziej mylnego. Od samego początku dość luźna atmosfera mnie ogarnęła. Nie wiem, jak wygląda to w innych firmach, gdyż ja pracuje w raczej średniej wielkości firmie, gdzie w sumie po prostu większość ludzi znasz i tak to właśnie wygląda.

Nikt się tu też raczej nie denerwuje. Ludzie są po prostu… pomocni. Był to dla mnie mały szok, bo wcześniej pracowałem trochę w budowlance, a tam ludzie bywają, no cóż, różni, ale nie tu. Dlatego też

### Nie bój się prosić o pomoc

Na samym początku miałem wrażenie, zanim zacząłem, że będę trochę tak zdany na siebie – po prostu dostajesz zadanie i koniec, rób. Nie umiesz? Wypad.

Otóż po zaczęciu pracy okazało się, że nie – nic bardziej mylnego. Po pierwsze od czegoś są osoby starsze stażem i często chętnie pomagają, dzielą się wiedzą. Ba, częściej niż rzadziej za to mają przecież płatne. Można o pomoc poprosić.

Wiadomo, nie można latać i pytać o najdrobniejszą rzecz, ale gdy już naprawdę nie ma innego wyjścia, sami nie jesteśmy w stanie znaleźć rozwiązania i marnujemy czas, okazuje się, że są osoby chętne a nawet wyznaczone do pomocy.

Nie bójcie się zatem. Pytajcie. Nikt głowy ci nie ukręci za to, że czegoś nie umiesz, nie wiesz. Spokojnie. Jak pójdziesz, powiesz ‘Hej, pomożesz mi z X? Próbowałem już tego i tamtego, ale jakoś mi nie wychodzi.’ to problemu nie będzie raczej, ale jeśli będziesz latał do swojego przełożonego czy innego członka zespołu z najdrobniejszą pierdołą i liczył na gotowca, to… No cóż, będzie to irytujące na pewno.

Pamiętaj tylko żeby jakoś tam zapisywać rozwiązania tych problemów. Głupio jest pytać po raz któryś o to samo. Robienie notatek to świetna sprawa. Czasami wystarczy też po prostu przejrzeć historię wiadomości.

### To oczywiste, że czegoś nie będziesz umiał

Jako juniorzy czy generalnie młodzi programiści, mamy raczej pewien zapas dystansu od szefa w prezencie. Chodzi mi o to, że raczej oczekiwane jest, iż nie będziemy wiedzieć wszystkiego, czasem zdarzy się jakiś błąd, czy w jakimś temacie trzeba cię będzie dokształcić. Wydaje mi się, że każdy poważny pracodawca bierze to pod uwagę, zatrudniając nowicjusza/juniora.

To też powód, dla którego należy dostosować swoje wymagania. Wiadome jest, że trzeba mieć nieco szacunku do samego siebie i coś zarobić, po pracować za przysłowiowe dwa złote, to nie można, ale błędem jest też myślenie, że nauczysz się pisać Hello Worlda w JS’ie i ktoś ci potem da 15k netto za samo oddychanie. No nie, tak to nie działa.

W każdym razie.

Dlatego, jeśli czegoś nie umiecie, coś zrobicie źle, to nie próbujcie nieudolnie maskować swoich błędów czy niewiedzy, tylko mówcie szczerze i przyznawajcie się do błędów.

### Szczerość

Właśnie o szczerości chciałem jeszcze coś powiedzieć. Nigdy nie kłamcie. Po prostu. Nakłamiesz w CV? Wyjdzie na rozmowie. Potem wieść się niesie, IT to wbrew pozorom wąskie grono, i będziesz spalony. Coś zepsujesz, nakłamiesz i to zatuszujesz? Też wyjdzie, prędzej czy później, zazwyczaj prędzej. Czegoś nie umiesz, ale oficjalnie to w sumie twoje zadanie jest już prawie zrobione? Nie zadziała, bo ostatecznie go nie skończysz i tylko sprawisz, że wszystko się niepotrzebnie przedłuży.

Wydaje mi się, że dużą częścią obowiązków w pierwszej pracy, to po prostu bycie szczerym i odpowiedzialnym za swoje czyny, nic więcej.

### Rzeczy uniwersalne

Chciałbym tutaj wspomnieć o pewnych rzeczach, które możesz sobie obczaić nawet przed przyjściem do pracy, bo na 90% w twojej firmie też będą używane. Zazwyczaj to proste rzeczy, które od razu ogarniasz, ale im więcej znajomych interfejsów, tym pewniej się poczujesz i łatwiej będzie ten cały natłok informacji ogarnąć, więc wspomnę o kilku technologiach, z którymi warto się zapoznać gdzieś tam. Ba, może nawet na rozmowie jakoś tym zaplusujesz ;)

#### Jira/Confluence

Z tego co wiem, dość popularnym systemem zarządzania taskami, jest Jira. Jak ona wygląda i co warto o niej wiedzieć, możesz łatwo znaleźć na internecie. Generalnie rocket science to tu nie ma – po prostu taki dashboard do łatwiejszego ogarniania co kto ma do zrobienia. Confluence to taka swego rodzaju baza wiedzy/dokumentacji.

#### Git/VCS

W każdej firmie używany jest jakiś VCS, powinieneś już o tym wiedzieć. Jak trafiłeś gdzieś, gdzie się takich rzeczy raczej nie używa, a projekty przekazuje np. w archiwach czy wysyła mejlem, to… No coś jest nie tak. Generalnie VCS to konieczność i standard.

Obecnie takim standardowym VCS’em jest Git. Chyba większość go używa. Zdarzają się inne, ale to raczej rzadkość.

Do Git’a są różne ‘serwisy’, które świadczą usługi utrzymywania repozytoriów, czasami firmy robią to same, na swoich serwerach. W każdym razie najprawdopodobniej będziesz korzystał z repo na GitHubie, GitLabie czy BitBucketcie. Możesz sobie przejrzeć, jak wyglądają te serwisy i zajrzeć co i jak.

Tak swoją drogą, to jeśli jeszcze nie masz konta na GitHubie czy gdzieś, ze swoimi projektami i kodem, to polecam ci się weń szybko zaopatrzyć. Podobnie, jeśli Gita nie znasz. Podstawy powinno się znać.

#### Slack/Google Meets/Microsoft Teams/Zoom

Standardowe narzędzia do komunikacji. Do tego dochodzi jeszcze firmowy e-mail, który też pewnie otrzymasz, więc przed możesz sobie ogarnąć jak ustawia się Thunderbirda czy innego klienta pocztowego, ale to też raczej dla wybranych. Standardem raczej jest, że po prostu dostajesz nowego Gmaila albo Outlooka.

### Podsumowanie

Tak właśnie wyglądały moje pierwsze dni w pracy. Czy w każdym przypadku tak to wygląda? Nie wiem, ale raczej podobnie. Rzeczy, które tu opisałem, mogą się co niektórym wydawać oczywiste, ale… No nie dla wszystkich takimi są.

Do obejrzenia: https://www.youtube.com/shorts/0P1RuLgxPNE

## Nootropy - doping mózgu

 Czasami zdarzy się tak, że jednak świat jest przeciwko nam i musimy z pewnych względów być wydajni, niekoniecznie wtedy, kiedy chcemy. Każdy podejmuje decyzje za siebie, jesteśmy dorosłymi ludźmi. Są pewne substancje i sposoby na to, by podbić naszą wydajność i efektywność w pracy. Opiszę tutaj dwie z nich, które są warte uwagi i rozważenia w kryzysowych sytuacjach. 

Pierwszym lekiem jaki opiszę jest modafinil. Czym jest modafinil? Kojarzycie NZT z firmu Limitless z Bradleyem Cooperem? Trochę coś takiego, ale bez efektów ubocznych. Oficjalnie to lek na narkolepsje, który wzmaga czujność i koncentrację, zapobiegając zasypianiu. W skrócie - jedna tabletka, siadasz i przez 15h zamykasz się w pokoju i pracujesz. Modafinil jest lekiem i nie wykazuje właściwości euforyzujących jak na przykład kokaina, która niby ma podobne działanie. Pobudza mózg i neuroplastyczność, wzbudza koncentrację, daje energię do działania. 200 do 400mg zazwyczaj. 

Nie będę wchodził w szczegóły tego, jak działa ten lek jak jest metabolizowany etc., napiszę tylko z doświadczenia, że działa. Siadasz, robisz milion więcej razy roboty. Tak po prostu. Nie polecam łączyć z kofeiną bo może być za mocno.

W Polsce oficjalnie średnio można dostać w aptekach, nieoficjalnie idzie kupić za przyzwoite pieniądze. Uwaga: nie namawiam tutaj do spożywania. Wspominam tylko, że istnieje coś takiego, na mnie działa, i może nieco tłumacze jak to możliwe, że niektórzy menadżerowie czy prezesowie pracują po 16h dziennie i mają dalej kopa. :-) 

Są inne leki podobne do modafinilu, lecz np. jak adderal, aczkolwiek adderal jest tak naprawdę solą amfetaminy. Modafinil nie. Modafinil król nootropów jest jak lew, jak król dżungli.

Metylofenidat - kolejny stwór do poczytania.

Osobiście zdarza mi się modafinil zażywać kiedy potrzebuje siąść i bardzo dużo wydajnie popracować lub się czegoś trudnego nauczyć jak na przykład teraz, kiedy piszę te słowa.



 

\pagebreak
