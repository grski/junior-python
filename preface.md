\pagebreak

# Wstęp

Pompatycznie i z przytupem. Poza tym notka: jeśli nie chcesz wdawać się w szczegóły historii Pythona, nie interesuje Cię kim jest autor, po co ta książka a chcesz po prostu od razu wskoczyć do akcji, to streszczę ci następne ~50 stron: Python jest fajny, zainstaluj sobie SublimeTexta/Vima/Pycharma/VisualStudio Code (na początku cokolwiek, serio) i przeskocz do rozdziału 4.

## O co tutaj chodzi?

Ta książka to w zasadzie nic innego jak kolejne dzieło o Pythonie, ale nie tylko. To konsolidacja całej mojej wiedzy technicznej jak i tej miękkiej, jaką posiadałem, startując na pozycję Junior Developera, czy też nawet teraz, troszkę dalej, kiedy niekoniecznie już widzę siebie, jako nieopierzonego juniora. Poruszę tu różne kwestie, od samego procesu rekrutacyjnego, przez umowy, umiejętności miękkie, opis mojego rozwoju, przydatne rzeczy, jak i samo programistyczne mięsko – proporcja będzie plus minus pół na pół. Oprócz samego tekstu, będę tutaj również podawał referencje i materiały do samodzielnego studiowania.

Nie uważam, by była ona w jakimś dużym stopniu odkrywcza czy innowacyjna, ale z drugiej strony, to trochę tak. Dlaczego? Co wyróżnia tę książkę? To, że podczas jej pisania przyświecał mi jeden cel – by była ona jak najprostsza do zrozumienia, a zarazem dogłębnie analizowała poruszane tematy w ciekawy sposób oraz fakt, że to nie będzie to książka jedynie o Pythonie, nie. 

To ma być kompletne wprowadzenie to szerokiej gamy zagadnień związanych z programowaniem i pracą programisty, jej zdobyciem, narzędziami, których się w niej używa, ale również nauka dla ciebie odnośnie najwazniejszej umiejętności dla programisty - umiejętności wyszukiwania i przetwarzania informacji, bo to na tym polega informatyka. 

W skrócie to taki wstęp do kompletnego zestawu umiejętności, cech, narzędzi, których opanowanie sprawi, że będziesz w jakimś stopniu gotów, albo gotowa, na zaczęcie przygody jako programista. Nie myśl sobie jednak, że przeczytasz jedną książkę i cyk do pracy. Oj nie. To pierwszy krok na bardzo długiej drodze.

Nie chcę, by był to kolejny zwykły podręcznik do Pythona traktujący tylko o nim, ich jest już wiele. Chcę byś Ty, mój czytelnik, moja czytelniczka, po przebrnięciu tej książki, wiedział nieco więcej niż wcześniej, miał nakreślony jakiś, chociaż ogólny, obraz tego, jak wygląda praca programisty, jak wygląda ten świat, czy warto w niego wejść, jakie są wady i zalety tej pracy, co trzeba konkretnie umieć, skąd się tego uczyć i tak dalej.

Moim marzeniem jest, byś po przeczytaniu tej książki był niczym ciekawskie dziecko, któremu pokazano nową zabawkę – pełen zainteresowania i postanowienia, by się tym pobawić. Czy to przez chwilę, czy też może na dłużej, bez znaczenia.

Mam po prostu nadzieję, że wpłynie ta książka w jakiś dobry sposób na twoją wiedzę, czy też może życie, pozwalając na podjęcie na przykład pierwszego kroku w zmianie kariery bądź jej zaczęciu. Po prostu, że ci jakoś pomogę. Taki jest jej cel. Wywodzi się on z tego, że moim największym marzeniem, personalnym sensem życia, jest wpłynąć na jak największą ilość osób, wnieść coś pozytywnego do ich życia.

Mnie też wiele osób pomogło, więc chcę przekazać pałeczkę dalej, to mój zamiar.

Mam nadzieję, że jakoś uda mi się go zrealizować. Jeśli tak, to pamiętaj, z chęcią posłucham twej opowieści, czy też nawet opublikuję ją na blogu – grski.pl – może dzięki niej to ty wtedy pomożesz kolejnym osobom? Zatem jeśli ta książka w jakiś sposób poszerzy twą wiedzę, czy da ci coś pożytecznego, napisz do mnie! 

olafgorski@pm.me, @grskii na wykopie, grski na 4programmers, grski na githubie

Kiedy zajmowałem się udzielaniem korepetycji, było to długo, zanim zostałem programistą, nauczyłem się tego, że po pierwsze, ucząc innych, uczysz i siebie, dwa, suche fakty nie zawsze wystarczą, żeby ktoś zrozumiał dane zagadnienie. Potrzebne są ciekawe przykłady, nietypowe analogie i ćwiczenia. Tak też postaram się przekazywać wiedzę w tej książce, prosto, ale i ciekawie.

Kieruję ją zatem do osób raczej początkujących, którzy chcą powoli i dogłębnie zrozumieć pewne pojęcia związane z samym Pythonem, jak i ogólnie pojętą informatyką, zyskać trochę informatycznej ogłady, ale uważam, że ktoś doświadczony również znajdzie tu jakieś smaczki, które mogą zainteresować. Książka będzie raczej pełna uproszczeń, które poczynię w celu łatwiejszego jej zrozumienia, zatem za wszystkie nieścisłości z góry przepraszam, ale tak trzeba. Czasami czytając polskie książki naukowe, techniczne, wydaje mi się, że ich autorzy boją się, że jeśli napiszą coś prosto, zrozumiale, to ludzie uznają ich za głupców, czy coś. W efekcie dostajemy teksty, które potem sprawiają, że człowiek zastanawia się, jak głęboko autor takiego dzieła, nadział się na kija siadając.

Ta książka to też swego rodzaju podsumowanie, czy też może małe streszczenie tego, co warto wiedzieć, kiedy startujemy np. do pierwszej pracy. Zatem jeśli szukasz krótkiego przewodnika po kluczowych funkcjach Pythona, to cóż, raczej nie jest ona dla Ciebie. Jeśli jesteś początkującym programistą i chcesz poszerzyć swoje horyzonty lub poznać szerzej podstawy Pythona, to zapraszam dalej. Postaram się umieścić tu odpowiedzi na wszystkie pytania, jakie ja miałem na początku swej drogi.

Ten tekst to też efekt tego, że zadałem sobie jedno pytanie. Jakie? Wiesz, o co chodzi?  Padło ono właśnie w kontekście mojej znajomości Pythona, jak i programowania ogółem, i mimo tego, że pracowałem wtedy już jako programista w tymże języku – byłem niby pełnoprawnym juniorem, to niestety, musiałem odpowiedzieć… Nie. 

Podejrzewam, że w gruncie rzeczy sporo jest takich osób, mimo wszystko. Często sami nie zdajemy sobie sprawy, jak płytka jest nasza wiedzy, mimo tego, że w pracy jakoś sobie radzimy. 

Zwłaszcza jeśli weźmiemy pod uwagę języki stare, dojrzałe i rozwinięte, takie jak Python, Java czy C++. O tym ostatnim nawet jego twórca, boi się mówić, że zna go lepiej niż w stopniu 8/10. O czymś to świadczy. W każdym razie. Po tym, jak odpowiedziałem sobie na to pytanie i zdałem sprawę, że moje rozumienie Pythona jest płytkie, postanowiłem to zmienić, żeby wejść na następny poziom. 

Jest bowiem we mnie i zawsze było, pragnienie rozwoju, które przez jakiś czas zaniedbałem, co skończyło się stagnacją a wręcz regresem. Dalej być tak nie mogło, więc to naprawiłem. 

A jak już to zrobiłem, to postanowiłem spisać swoje przemyślenia, wiedzę i doświadczenia właśnie tu, ale to nie jedyny powód.  Żeby napisać tę książkę, sam będę musiał się w sporej ilości tematów dokształcić, by przedstawić wszystko rzetelnie i sensownie, gdyż wstyd byłoby mi dawać Ci, drogi czytelniku, bubel zrobiony na odwal się, byle coś wydać.

W tej chwili nie wiem, ile ta książka ostatecznie będzie liczyła stron, ale pewien jestem jednego, że raczej krótka to ona nie będzie. Mentalnie mam wstępny obraz, który mówi mi, że poniżej 300 stron, to nie zejdę. Zwłaszcza biorąc pod uwagę fakt, że jak już zacznę gadać, to czasami ciężko skończyć, bo jeden temat wiedzie do następnego i tak w kółko.

Ostatnia jeszcze, swego rodzaju, uwaga – mój styl pisania jest specyficzny. Jak widać. Tak po prostu. Mam swoją manierę, wielokrotnie było mi to wypominane przez różne osoby i jestem tego świadom, niemniej jednak uważam to za część specyfiki moich prac.

Nie zamierzam tego zatem zmieniać. Podobnie jak tego, że w tej książce mogą wystąpić zarówno słowa dziwne i górnolotne, jak i te proste, kolokwialne, potoczne. Taki już po prostu jestem. Jeśli potoczne słownictwo, infantylny styl cię przeraża to radzę szybko odłożyć tę książkę. Nie mówię tego z pozycji aroganckiej a po prostu dobrze doradzając.

Czasami zdarzą się jakieś nieciekawe żarty, czarny humor i personalne uwagi, opis moich doświadczeń, niekoniecznie politycznie poprawnych.

Chyba tyle, jeśli chodzi o moją krótką przedmowę, czy coś w tym stylu. W sumie to nie do końca wiem, jak to wszystko powinno wyglądać – jestem prosty człowiekiem, który zwyczajnie chce przekazać ci jakiś fragment, być może, przydatnej wiedzy. Tylko tyle i aż tyle.

## Czyli w skrócie

...mówiąc, to ta książka będzie też niejako przewodnikiem i odnośnikiem do innych materiałów, które samodzielnie trzeba przerobić. Głębiej i wnikliwiej omawiałem tylko, moim zdaniem, te tematy, które często są zaniedbywane.

## Podziękowania

Na sam początek mojej książki, zaserwuje sobie, a przy okazji i wam odrobinę pokory – mogłoby się wydawać, że te słowa, bo to przecież książka, a książki tworzą często ludzie poważni, pisze jakiś człowiek sukcesu, wielki programista, mądraliński. 

Nic bardziej mylnego, sam w sobie jestem nikłym i prostym człowieczkiem, który zaszedł tu, gdzie jest, w dużej mierze dzięki pomocy wielu osób, część z nich zostanie właśnie wymieniona niżej i to wszystkim im chciałbym podziękować.

Jeśli Cię to nie interesuje, tak samo, jak przedziwne dedykacja, która się tu znalazła, przeskocz kilka stron.

Do jednych zwracam się bezpośrednio, do innych w trzeciej osobie, różnie. Zupełnie bez powodu. Zatem dziękuję...

...mojej najukochańszej i jedynej Babci. Za wszystko, za to, jakim człowiekiem jestem. Za miłość. Za wyrzeczenia.

...tobie, **Rafale**, wraz z rodziną, której nie będę tu wymieniał ze względu na Waszą prywatność – twoją rodziną, której w pewnym stopniu czuję się już w zasadzie częścią, za otoczenie mnie opieką, naukę wielu rzeczy i realny, wielki wpływ na mnie i moje życie. Nie mam ojca, ale gdyby ktoś mnie spytał, kto jest mi najbliższym jego obrazem, to za długo bym chyba nie myślał

... **Jakubowi Gąsiorskiemu**, osobie, która odbywała ze mną rozmowę o pierwszą pracę. Uważam, że to właśnie jemu zawdzięczam fakt, że ostatecznie padła decyzja, by mnie przyjąć, bo postanowił dać mi szansę wtedy i później, wiele razy. Tutaj należą się też podziękowania **Maciejowi Mondrzyckiemu**, CEO YumaSoft, bo finalna decyzja, czy warto we mnie zainwestować, należała do niego.

...**Sebastianowi Opałczyńskiemu**, gdyż to osoba, którą uznaję za mojego pierwszego mentora, jakiś wzorzec tego, jak się rozwijać jako programista, oraz osobę, która do powstania tej książki się przyczyniła w dużym stopniu. Wyniosła mnie powyżej tego, co mogłem osiągnąć sam i jemu bardzo dużo zawdzięczam, naprawdę. Dzięki Łysy. Czasami wskazał mi właściwy kierunek w kilku rzeczach, cierpliwie odpowiadał na różne pytania, miło wspominam też różnorakie nasze rozmowy. Jesteś bardzo dobrym nauczycielem i człowiekiem. Zastanawiałeś się kiedyś, czym jest samiec alfa?

...**Piotrkowi Nietrzebce** za bycie ludzkim człowiekiem kiedy trzeba, szczwanym dziadem w innych okazjach, za pokazanie pewnych ułomności i że się da je pokonać, albo przynajmniej można spróbować.

...**p. dyr. Pawłowi Boryczce** z Zespołu Szkół w Kozienicach, za to, że przez 3 lata sprawował nade mną pieczę i wiele mi w życiu pomógł. Dzięki temu udało mi się rozwinąć pewne umiejętności, poznać różnych ludzi, których prawdopodobnie nie odkryłbym w innym wypadku. Będę o tym pamiętał.

...tobie, **Wiktorio Chmielewska**, za dwa najszczęśliwsze wyjazdy w moim życiu, za poświęcenie, za troskę i przyjaźń, za ratowanie mi skóry i nie odpuszczenie, kiedy inni dawno już to zrobili.

...wszystkim wspaniałym ludziom w **Synerise**. Kurczę, czasami brodziliśmy w ciężkich technicznie tematach [;)], ale do pracy, do biura, przychodziłem prawie zawsze z wielką chęcią, trochę się też nauczyłem podczas naszej przygody. Zatem pozdrawiam serdecznie cały zespół Fireplace, mojego druha od importów dla pań z akcentowanej firmy, taneczne dziewczyny z Wolfa, jak i całą resztę firmy.

...to samo z ludkami z **thirty3**. Love you guys. Even you Sylvestre and your `agility` too.

...tobie, **Emilio**. Sama wiesz za co. Eryk pozdrawia Blankę z zaświatów, odszedł już w zapomnienie.

...tobie, **Falo**, ty stary ch**u kochany. Za to, żeś jest ciepłą kochaną kluseczką, która sobie odejmie i nie będzie miał, ale da komuś. Jesteś cudownym człowiekiem, nie zmieniaj się, jeśli stare wygi sam wiesz skąd, mówią, że "jesteś za dobry na to miejsce", to wiedz, że coś się dzieje.

...wam, **Łukaszu i Batu**. Uważam was za bardzo dobrych ludzi. Niełatwo przyjąć kogoś z ulicy, zaufać i niejako pomóc. Wiem, że zawszę mogę na was liczyć, że jesteście dla mnie jak potrzebuje, staram się odwdzięczyć tym samym. 

...wam, **Łukaszu i Olu**. Kocham jak rodzinę, przesyłam ciepłe myśli wam i dzieciakom.

...tobie, **Alino**. Dużo mnie nauczyłaś, dużo mi dałaś, uczyniłaś moje życie lepszym, tak po prostu. Przeżyłem z tobą cudowne lato.

...tobie, **Kingo**, że jesteś i byłaś.

...tobie **Pawle Poldeczku**, za przygarnięcie mnie pod swoje skrzydła w ciężkich chwilach. Pamiętam.

...tobie **Szymonie Szambelanie**, za otworzenie się, naukę i dobro, cenne lekcje.

...tobie **Wiciu**. Co ja będę dużo gadał. <3 

...tobie **Muffi**. Za dobre serce.

...**Sebastianowi, Mariannie, Jackowi, Annie**, jak i całej reszcie dawnej ekipy z kravki, bo jesteście dobrymi ludźmi, zawsze będę o Was pamiętał.

...tobie **Robercie**, za pewne dobre pomysły z nieco gorszą egzekucją.

...wam **Kubuni i Dominiczkowi**. Za zdrowe kolana i wszystko.

... tobie **Maniek**, `... król podwóra`. Jesteś dobrym człowiekiem, dziękuję za wiarę we mnie i pomoc.   

...całej załodze, byłej jak i obecnej, **Bar Maxxu/Whisky House**, gdzie część tej książki powstała. Kocham to miejsce.

...tobie **Bartuś**. Zawsze mi pomogłeś jak potrzebowałem.

...moim rozmaitym przyjaciołom, inspiracjom, dobrym ludziom, **Tomaszowi, Andrzejowi**, (grubemu nie, bo mi podnosi ciśnienie i musi iść do psychiatry), **Adamowi, Takurze, Pawłowi, Katarzynie, Amelii, Dimie, Marasowi**. Dobra, grubemu też.

...do not think that I’ve forgotten about you, my dear brother, **Kunaal**. I thank you and I’m grateful that you’ve been there for me. Always.

...wszystkim tym, którzy mnie czegoś nauczyli lub pomogli mi na mej drodze, a których tu nie wymieniłem, bo szczerze mówiąc, ten tekst byłby zbyt długi, tak po prostu.

Jak sami widzicie, Czytelnicy, miałem szczęście, a w zasadzie chyba więcej szczęścia, niż rozumu ogółem, spotkać na swojej drodze naprawdę sporą liczbę ludzi, którzy mi pomogli.

Oczywiście, samo nic się nie zrobiło i spełnienie swojego marzenia – podjęcie pracy jako programista i realizacja się w zawodzie, wymagały ode mnie dużej ilości pracy i samozaparcia, ale sukces nie zawdzięczam tylko sobie, bynajmniej.

O co mi z tym chodzi? O to, by przypomnieć Ci, jak i sobie, że warto dbać o ludzi, których mamy wokół i którzy nam pomagają, którzy są dla nas ważni i pomocni. Sam tego długo nie wiedziałem, robiąc różne, niekoniecznie dobre, rzeczy.

Dlatego też zamieszczam tutaj te strony, by na zawsze mieć coś, co będzie mi o tym przypominało.

Jeszcze raz. Dziękuję wam ja, Olaf.

\pagebreak

## Dedykacja

Tę ksiażkę dedykuję prawdziwemu szczęściu, które znalazłem w życiu tylko na kilka chwil, w kciuku, w windzie z limonkami, na zboczu byłego sadu, przy słupie obok centralnego gdzie narodziło się Małe Zakopane, przy zasadzie 3E. Obym doznał takich momentów więcej.

**Przede wszystkim jednak dedykuję ją również wszystkim tym, którzy w moich najciemniejszych i najgorszych momentach w życiu osobistym, pomogli mi. Często niejednokrotnie i ogromnym nakładem sił. Dziękuję, nigdy nie zapomnę**. Wiecie, kim jesteście. Zastanawiam się co ja w życiu zrobiłem, że na was trafiłem. 

\pagebreak